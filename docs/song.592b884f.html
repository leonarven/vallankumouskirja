Järjestötoiminta kasvatti meidät<br>
työväen tyttäret railakkapäät<br>
Suru ei synkkänä sieluja peitä<br>
ja meitä ei peljätä myrkyiset säät<br>
Kuljemme työväen taistelun teitä<br>
ja taistelukentillä meillä on häät<br>
<br>
Muilla on muistoja päivistä hellistä<br>
aamuista auringonkoittoineen<br>
Ähkyvät turhasta tunnelmavellistä<br>
kuutamotansseista soittoineen<br>
Meillä on muistoja vankilaselleistä<br>
työväen taistoista voittoineen<br>
<br>
Muilla on mielessä prinssit ja kreivit<br>
oppineet maljoja maistelemaan<br>
Meillä on taskussa punapojan breivit<br>
ja yhdessä lähdemme taistelemaan<br>
Meillä on oppineet sulhaset, heilit<br>
valkoisten ruutia haistelemaan<br>
<br>
Eikä nämä tyttäret karkuhun juokse<br>
luokkamme käsky kun kutsuen soi<br>
Meille on tuttua taistelun tuokse<br>
pelkoa emme me tuntea voi<br>
työväen taistelu teidänkin luokse<br>
laululla lastatun sakkimme toi<br>
<br>
Emme me turhasta suutamme soita<br>
kutsumme kaikkia yhtehen näin<br>
Muutoin ei työväki herroja voita<br>
kuin käymällä vahvasti vastahan päin<br>
Muutoin ei työssämme aurinko koita<br>
työväen luokalle kirkkahin säin<br>
<script src="song.5f232d5e.js"></script>
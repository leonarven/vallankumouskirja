Kun hyvinvointivaltiota Helsingissä luodaan<br>Julkisivuduunarit ne Tallinnasta tuodaan<br>Hurahuh-hah-hei, mistä halvimmalla saadaan<br>Sillä niin me tehdään Helsingistä Shangri-La<br><br>Hävitetään lepakot ja muutkin parasiitit<br>Eduskuntatalon eessä roihuu makasiinit<br>Halleluija-hei, huutaa nollatoleranssi<br>Juhlii vartiointiliikkeet ynnä FPS<br><br>Yhteiskunnan yllä liehuu taantumuksen viiri<br>Turvakameroilla luodaan pelon ilmapiiri<br>Hurahuh-hah-hei, holhoava esivalta<br>Putkaan tarranliimajat ja talonvaltaajat<br><br>Miksi kaikki tuntee Johanna maatalous-Tukiaisen<br>Niin kuin kolmen sepän kodittoman romanialaisen<br>Halleluija-hei, turhuuksien roviolle<br>Se on Seiska päivää, Idols ynnä MTV<br><br>Pissiksillä luottokortit, valtavasti lainaa<br>Unholaan on vaipunut jo Veikko Hursti vainaa<br>Hurahuh-hah-hei, heitä pois ja osta uusi<br>Visa, pikavippi, karhukirje, maksuhäiriö<br><br>Ja keväisin ne kodittomat sulatellaan jäästä<br>Katkokävelylle mutta katkolle ei päästä<br>halleluijah-hei, Suomen päihdepolitiikka<br>Pamit, pervitiini, Subutex ja sunnuntai<br><br>Kurtse ynnä Puonti sekä Pynnönen ja Piippo<br>Juolahtaakin mieleen Lahti, hemohes ja hiihto<br>Hurahuh-hah-hei, vinkki miehen viskipullo<br>Se on valeosto, vasikka ja KRP<br><br>Maamme maahanmuuttopolitiikka kusee omaan nilkkaan<br>Jos Timo Soinin traumat takaa äänestyksen vilkkaan<br>Hurahuh-hah-hei, oikeistopopulistit<br>Halme, Halla-Aho, Jörg Haider, Ku Klux Klan<br><br>Sekos AD/HD-instituutin aivosähköposti<br>Kun Pekka-Eric Auvinen kakskakkosensa osti<br>Hrahuh-hah-hei, Holmlundin haulikoille<br>Lahtas Kauhajoen Matti toistakymmentä<br><br>Kun hyvinvointivaltiota Helsingissä luodaan<br>Julkisivuduunarit ne Tallinnasta tuodaan<br>Hurahuh-hah-hei, mistä halvimmalla saadaan<br>Sillä niin me tehdään Helsingistä Shangri-La<br>
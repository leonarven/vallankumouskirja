Jos rakastat kylmää kuuta,<br>
esineitä, kirjojen kansia,<br>
auton ovia, ihmisen kuorta,<br>
en tule sinun kanssasi meren rantaan<br>
enkä piirrä kuvaasi hiekkaan…<br>
<br>
Jos rakastat ikkunoita,<br>
hopeatuoppeja, soopeliturkkeja,<br>
nahkaselkäistä vieraskirjaa,<br>
minä hymyilen sinulle kadun poikki,<br>
mutta en lähde kanssasi hienoon paikkaan<br>
syömään | hanhenrintaa.<br>
<br>
Jos rakastat purjehtimista,<br>
kaukomatkoja, Kanarian saarta,<br>
pois sinä lähdet, ja minä pysyn täällä.<br>
Ja muistelen sinua kaipaamatta,<br>
aamua, jolloin tuuli puhalsi<br>
hiuksissani, ja vei sinun kuvasi.<br>
<br>
Jos rakastat seteleitä,<br>
minä autan sinua luopumaan niistä<br>
ja annan sinulle kaiken, minkä tahdot.<br>
Mutta sydäntäni en anna…<br>
<br>
Jos rakastat liikaa kirjoja,<br>
minä kysyn sinulta, miten käy minun,<br>
kun tunnet minut kannesta kanteen.<br>
Ja juoneni lakkaavat kiinnostamasta<br>
ja muistat ulkoa kaiken…<br>
<br>
Jos rakastat pieniä tyttöjä,<br>
pieniä tyttöjä, pieniä poikia,<br>
koiria, mummoja, vanhojapiikoja,<br>
salaattia ja sellerinjuurta,<br>
seitanpaistia, kevätaamuja,<br>
kylmien asemien yksinäisiä miehiä,<br>
minä tulen | sinun kanssasi merenrantaan<br>
;,; ja piirrän, piirrän kuvasi hiekkaan<br>
piirrän, piirrän kuvasi hiekkaan. ;,;<br>

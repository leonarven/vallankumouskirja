Juna hiljaista miestä kuljettaa.<br>
Mitä miettii se mies? Mihin matkustaa?<br>
On ruskea salkku ja takki,<br>
kumisaappaat ja lippalakki.<br>
<br>
Juna hiljaista miestä kuljettaa.<br>
Kuka onkaan se mies? Mikä on se maa<br>
Se, missä saa katsella yötöntä yötä,<br>
vaan aikuinen mies on vailla työtä?<br>
Ja siihen se loppuu se vapaus.<br>
Vai onko hän poikkeustapaus?<br>
<br>
Ja pilvet ne kauaksi kiikkuvat,<br>
joet vierivät, lepikot liikkuvat.<br>
Jää velkainen talo ja nälkäiset mahat.<br>
Saa lapion myydä, kun loppuu rahat.<br>
Niin viskovat ne työmiestä riskiä<br>
kuin pikkuista, kurjaa piskiä.<br>
<br>
Juna hiljaista miestä kuljettaa,<br>
ja matkan pää on siirtotyömaa.<br>
Oi, armas Suomi, mitä hälle se antaa?<br>
Hän parakin luona patjaa kantaa, ei paljoa puhu,<br>
vaan takanansa on monta muuta; kokonainen kansa.<br>

Kai muistat toveri Viljasen ja ohranan hotellin?<br>
Kai muistat sen viileän kesäkuun yön, kun Viljanen katosi?<br>
Me olimme kommunisteja ja olemme vieläkin.<br>
Me muistamme toveri Viljasta, jonka ohrana murhasi.<br>
<br>
<br>
Kun meitä syytettiin pettureiksi niin Viljanen sanoi vaan:<br>
Jos herra tuomari antaa luvan, minä poistun nauramaan.<br>
Me olimme kommunisteja ja olemme vieläkin.<br>
Me muistamme toveri Viljasta, jonka ohrana murhasi.<br>
<br>
<br>
Oli Viljasen hymyssä jotakin, joka ärsytti ohranaa.<br>
Kun kiduttajat uupuivat, hän sanoi: Jatketaan.<br>
Me olimme kommunisteja ja olemme vieläkin.<br>
Me muistamme toveri Viljasta, jonka ohrana murhasi.<br>
<br>
<br>
Kai tiesi toveri Viljanen, mikä häntä odotti.<br>
Sinä varhaisena aamuna kun hänet noudettiin.<br>
Oli hampaat lyöty kurkkuun ja sormet katkottu,<br>
vaan yhä viipyi nöyrtyminen ja se tärkeä tunnustus.<br>
Me olimme kommunisteja ja olemme vieläkin.<br>
Me muistamme toveri Viljasta, jonka ohrana murhasi.<br>
<br>
<br>
Hän tiesi miten ohranassa vankeja kohdellaan.<br>
Hän olisi voinut olla vaarallinen todistaja.<br>
Aurinko oli jo noussut ja kaste kimmelsi,<br>
kun Viljanen seisoi haudallaan ja itään katseli.<br>
<br>
Ei itseään hän itkenyt, hän suri vain veljiään,<br>
joita Suomen herrat tapattivat Karjalan kentillä.<br>
Me olimme kommunisteja ja olemme vieläkin.<br>
Me muistamme toveri Viljasta, jonka ohrana murhasi.<br>
<br>
<br>
Ei kutsu muisto Viljasen meitä verin kostamaan.<br>
Se kutsuu vanhan hautaamaan ja uutta rakentamaan.<br>
Se kutsuu Suomen työläisiä suureen rintamaan.<br>
Se kutsuu meitä rakentamaan paremman maailman.<br>
Me olemme kommunisteja ja me rakennamme sen.<br>
Se on yhteinen työ ja velvollisuus, kansainvälinen.<br>

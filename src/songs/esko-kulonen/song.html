Esko Kulonen oli työläinen <br>
Nokian paperitehtaalla, käärepaperiosastolla.<br>
Kymmenen vuotta hän uurasti, papereita öljysi, <br>
joihin hedelmät hehkuvat käärittiin turvaan lialta.<br>
<br>
Esko Kulonen oli työläinen <br>
Nokian paperitehtaalla, käärepaperiosastolla.<br>
Palkka juoksi laiskasti, mutta juoksi kumminkin. <br>
Sillä hän eleli aavistamatta, mikä odotti.<br>
<br>
Esko Kulonen oli työläinen <br>
tehtaan myrkkyjen seassa, jotka ei herroja rasita.<br>
Vuoden aikana kahdesti lääkäri Kulosen tarkasti. <br>
Viimeksi syyskuussa tutkittiin, täysin terveeksi todettiin.<br>
<br>
Esko Kulonen oli työläinen<br>
 tehtaan myrkkyjen seassa, jotka ei herroja rasita.<br>
Marraskuussa Kulonen mennytkään ei tehtaaseen, <br>
vaan joutui sairasvuoteeseen ja joulukuussa kuoli<br>
<br>
Esko Kulonen oli työläinen<br>
tehtaan myrkkyjen seassa, jotka ei herroja rasita.<br>
Maksa ja aivot kasassa, munuaiset hajalla, <br>
luuydin myös oli vialla, tämä työstään palkkana.<br>
<br>
Esko Kulonen oli työläinen <br>
toisen miehen tehtaassa, tehtaan myrkyille alttiina.<br>
<br>
Esko Kulonen oli työläinen. <br>
Hän on yksi monista, hän ei ole ainoa.<br>
